![enter image description here](https://hackers.ioarvanit.gr/wp-content/uploads/2025/01/florina-parks-logo.png)
Μια εφαρμογή Android που παρέχει χρήσιμες πληροφορίες για όλα τα δημόσια πάρκα της πόλης μας. Μέσα από την εφαρμογή, οι χρήστες μπορούν να ανακαλύψουν:

-   **Υποδομές**: Τι είδους εγκαταστάσεις διαθέτει κάθε πάρκο (παγκάκια, κιόσκια, παιδικές χαρές, κούνιες κ.ά.) και πόσα άτομα μπορεί να εξυπηρετήσει.
-   **Κατάσταση**: Σε τι κατάσταση βρίσκονται οι υποδομές.
-   **Τοποθεσία και πρόσβαση**: Ακριβής γεωγραφική θέση του πάρκου και οδηγίες μετάβασης από την τρέχουσα θέση.
-   **Προτάσεις**: Το πιο κοντινό πάρκο που καλύπτει τις ανάγκες του χρήστη.

Επιπλέον, η εφαρμογή επιτρέπει στους χρήστες να βαθμολογούν την εμπειρία τους και να αφήνουν σχόλια, τα οποία είναι διαθέσιμα σε όλους.

Η βασική οθόνη της εφαρμογής περιλαμβάνει έναν χάρτη  **Open Street Map**, όπου εμφανίζονται τα πάρκα με τις διαθέσιμες πληροφορίες, φωτογραφίες και αξιολογήσεις. Οι χρήστες μπορούν να φιλτράρουν τα αποτελέσματα βάσει των προτιμήσεών τους (π.χ. πάρκα με παιδικές χαρές) και να σχεδιάζουν τη βέλτιστη διαδρομή προς τον επιλεγμένο προορισμό.

Το  **Florina Parks**  αναπτύσσεται από τους μαθητές και τις μαθήτριες της ΣΤ΄ τάξης του Πειραματικού Δημοτικού Σχολείου Φλώρινας, στο πλαίσιο του project  **[OpenParks](https://hackers.ioarvanit.gr/archives/tag/openparks)**, χρησιμοποιώντας το περιβάλλον  **AppInventor**.

### Εκπαιδευτικοί Στόχοι του Project  **Florina Parks**

1.  **Ανάπτυξη ψηφιακών δεξιοτήτων**: Οι μαθητές εξοικειώνονται με εργαλεία προγραμματισμού (AppInventor), κατανοούν τη δημιουργία εφαρμογών για κινητά και ενισχύουν τις τεχνολογικές τους δεξιότητες.
2.  **Επίλυση προβλημάτων**: Μαθαίνουν να εντοπίζουν ανάγκες της κοινότητας και να σχεδιάζουν λύσεις μέσα από την ανάπτυξη εφαρμογής που προσφέρει πραγματική αξία στους χρήστες.
3.  **Κριτική σκέψη και δημιουργικότητα**: Οι μαθητές ενθαρρύνονται να συνδυάσουν τη φαντασία τους με την πρακτική εφαρμογή, προτείνοντας λειτουργίες και χαρακτηριστικά για την εφαρμογή.
4.  **Ομαδική συνεργασία**: Το project προάγει τη συνεργασία, καθώς οι μαθητές εργάζονται σε ομάδες, διαχειρίζονται ρόλους και αναπτύσσουν δεξιότητες επικοινωνίας.
5.  **Ευαισθητοποίηση για το περιβάλλον**: Με τη χαρτογράφηση και αξιολόγηση των πάρκων, οι μαθητές κατανοούν την αξία των δημόσιων χώρων και την ανάγκη διατήρησής τους.
6.  **Πρακτική εφαρμογή μαθηματικών και γεωγραφίας**: Με τη χρήση γεωγραφικών δεδομένων και σχεδιασμού διαδρομών, οι μαθητές εφαρμόζουν γνώσεις από το αναλυτικό πρόγραμμα με τρόπο διαδραστικό.
7.  **Εξοικείωση με την έννοια της ανοιχτής τεχνολογίας**: Μέσα από τη χρήση του Open Street Map και του AppInventor, οι μαθητές κατανοούν την αξία των ανοιχτών δεδομένων και της κοινής γνώσης.

[Δείτε αναλυτική περιγραφή του έργου στην σελίδα μας.](https://hackers.ioarvanit.gr/archives/5524)
### Πώς λειτουργεί η εφαρμογή;

Η εφαρμογή  **ξεκινά με την αναζήτηση σήματος GPS**  και, μόλις εντοπιστεί η θέση του χρήστη, εμφανίζει έναν  **διαδραστικό χάρτη**  με:

-   Την  **τρέχουσα τοποθεσία**  του χρήστη
-   Όλα τα  **σημειωμένα πάρκα της Φλώρινας**, με αντίστοιχες πληροφοριακές «πινέζες»

Με  **ένα άγγιγμα σε κάθε πινέζα**, ο χρήστης μπορεί να διαβάσει:

-   Τι περιλαμβάνει το πάρκο (π.χ. κούνιες, τραμπάλες, παγκάκια, πράσινο)
-   Σε ποιο ηλικιακό κοινό απευθύνεται
-   Πώς να φτάσει εκεί με  **πεζοπορική διαδρομή**

Επιπλέον, προσφέρονται  **φίλτρα επιλογής**  ώστε να εμφανίζονται μόνο πάρκα που πληρούν συγκεκριμένα κριτήρια (π.χ. διαθέτουν χώρο πρασίνου ή εξοπλισμό παιδικής χαράς).

https://youtu.be/GMWuhNSg3Vc?si=8Y9cmd9Vb-AmSPBx

Μπορείτε να κατεβάσετε το αρχείο εγκατάστασης της εφαρμογής μας  **[από αυτόν το σύνδεσμο](https://drive.google.com/file/d/1tdNdgCh0vEBUIypTx9BfhEk6PTPhnNiO/view?usp=sharing)**  ή να σκανάρετε το παρακάτω QR code από το κινητό σας.

[![](https://hackers.ioarvanit.gr/wp-content/uploads/2025/01/image-15-300x300.png)](https://hackers.ioarvanit.gr/wp-content/uploads/2025/01/image-15.png)

[![](https://hackers.ioarvanit.gr/wp-content/uploads/2025/01/Screenshot_2025-06-13-10-10-24-498_appinventor.ai_ioarvanit.florinaparks-461x1024.jpg)](https://hackers.ioarvanit.gr/wp-content/uploads/2025/01/Screenshot_2025-06-13-10-10-24-498_appinventor.ai_ioarvanit.florinaparks-scaled.jpg)

[![](https://hackers.ioarvanit.gr/wp-content/uploads/2025/01/Screenshot_2025-06-13-10-10-08-137_appinventor.ai_ioarvanit.florinaparks-461x1024.jpg)](https://hackers.ioarvanit.gr/wp-content/uploads/2025/01/Screenshot_2025-06-13-10-10-08-137_appinventor.ai_ioarvanit.florinaparks-scaled.jpg)

[![](https://hackers.ioarvanit.gr/wp-content/uploads/2025/01/Screenshot_2025-06-13-10-09-57-701_appinventor.ai_ioarvanit.florinaparks-461x1024.jpg)](https://hackers.ioarvanit.gr/wp-content/uploads/2025/01/Screenshot_2025-06-13-10-09-57-701_appinventor.ai_ioarvanit.florinaparks-scaled.jpg)

[![](https://hackers.ioarvanit.gr/wp-content/uploads/2025/01/Screenshot_2025-06-13-10-09-50-295_appinventor.ai_ioarvanit.florinaparks-461x1024.jpg)](https://hackers.ioarvanit.gr/wp-content/uploads/2025/01/Screenshot_2025-06-13-10-09-50-295_appinventor.ai_ioarvanit.florinaparks-scaled.jpg)

[![](https://hackers.ioarvanit.gr/wp-content/uploads/2025/01/Screenshot_2025-06-13-10-09-30-382_appinventor.ai_ioarvanit.florinaparks-461x1024.jpg)](https://hackers.ioarvanit.gr/wp-content/uploads/2025/01/Screenshot_2025-06-13-10-09-30-382_appinventor.ai_ioarvanit.florinaparks-scaled.jpg)

### Αναλυτική Πορεία Ανάπτυξης της Εφαρμογής

Η ανάπτυξη του  **Florina Parks**  ακολούθησε μια οργανωμένη και συμμετοχική διαδικασία, με τους μαθητές και τις μαθήτριες να συμμετέχουν ενεργά σε όλα τα στάδια:

#### **Καταγραφή Πάρκων με Χαρτάκια Post-it**

Η διαδικασία ξεκίνησε με μια αναγνωριστική δραστηριότητα: οι μαθητές, δουλεύοντας σε ομάδες,  **κατέγραψαν σε post-it χαρτάκια όλα τα πάρκα και τις παιδικές χαρές**  που γνώριζαν στην πόλη της Φλώρινας. Κάθε ομάδα είχε στη διάθεση της και ένα tablet με το οποίο μπορούσε να περιηγηθεί με το street view στα πάρκα για να καταγράψει περισσότερες λεπτομέρειες και να επιβεβαιώσει τις πληροφορίες για το τι περιλαμβάνει. Στη συνέχεια,  **τοποθέτησαν τα χαρτάκια πάνω σε έναν μεγάλο έντυπο χάρτη**, δημιουργώντας έτσι έναν πρώτο οπτικό κατάλογο.

[![](https://hackers.ioarvanit.gr/wp-content/uploads/2025/01/IMG_20241122_120053-769x1024.jpg)](https://hackers.ioarvanit.gr/wp-content/uploads/2025/01/IMG_20241122_120053.jpg)

[![](https://hackers.ioarvanit.gr/wp-content/uploads/2025/01/IMG_20241122_131204-769x1024.jpg)](https://hackers.ioarvanit.gr/wp-content/uploads/2025/01/IMG_20241122_131204.jpg)

[![](https://hackers.ioarvanit.gr/wp-content/uploads/2025/01/IMG_20241122_121457-769x1024.jpg)](https://hackers.ioarvanit.gr/wp-content/uploads/2025/01/IMG_20241122_121457.jpg)

[![](https://hackers.ioarvanit.gr/wp-content/uploads/2025/01/IMG_20241122_121450-769x1024.jpg)](https://hackers.ioarvanit.gr/wp-content/uploads/2025/01/IMG_20241122_121450.jpg)

[![](https://hackers.ioarvanit.gr/wp-content/uploads/2025/01/IMG_20241122_120105-769x1024.jpg)](https://hackers.ioarvanit.gr/wp-content/uploads/2025/01/IMG_20241122_120105.jpg)

[![](https://hackers.ioarvanit.gr/wp-content/uploads/2025/01/IMG_20241122_120045-769x1024.jpg)](https://hackers.ioarvanit.gr/wp-content/uploads/2025/01/IMG_20241122_120045.jpg)

[![](https://hackers.ioarvanit.gr/wp-content/uploads/2025/01/IMG_20241122_121443-769x1024.jpg)](https://hackers.ioarvanit.gr/wp-content/uploads/2025/01/IMG_20241122_121443.jpg)

#### **Επιλογή Πάρκων προς Καταγραφή**

Ακολούθησε συζήτηση στην ολομέλεια της τάξης με σκοπό να αποφασιστεί  **ποια πάρκα θα περιληφθούν τελικά στην εφαρμογή**. Με  **σαφή κριτήρια**  αποκλείστηκαν:

-   **Ιδιωτικοί χώροι**  **και παιδότοποι**
-   **Αθλητικές εγκαταστάσεις (γήπεδα)**
-   **Πάρκα που βρίσκονται εκτός των ορίων της πόλης (χωριά)**

#### **Δημιουργία Κοινού Εγγράφου με Περιγραφές**

Οι τελικές επιλογές αποτυπώθηκαν  **σε κοινό ψηφιακό έγγραφο στο Google Drive**, όπου για κάθε πάρκο οι μαθητές έγραψαν:

-   **Μια σύντομη αλλά περιεκτική περιγραφή**
-   Τι περιλαμβάνει το πάρκο (π.χ. παιδικά παιχνίδια, καθιστικά, πράσινο)
-   Σε ποιους απευθύνεται (π.χ. μικρά παιδιά, οικογένειες, έφηβοι)

#### **Σχεδιασμός και Προγραμματισμός της Εφαρμογής**

Με τα δεδομένα έτοιμα, ξεκίνησε η  **ανάπτυξη της εφαρμογής στο App Inventor**. Οι μαθητές εργάστηκαν σε ομάδες και εναλλάσσονταν σε ρόλους σχεδιαστή και προγραμματιστή. Στη διάρκεια της υλοποίησης πραγματοποιήθηκαν:

-   **Δοκιμές λειτουργικότητας**  (χαρτογράφηση, GPS, φίλτρα)
-   **Επανασχεδιασμοί και διορθώσεις**  όπου χρειαζόταν

[![](https://hackers.ioarvanit.gr/wp-content/uploads/2025/01/image.png)](https://hackers.ioarvanit.gr/wp-content/uploads/2025/01/image.png)

Η εφαρμογή διαθέτει μία οθόνη μόνο η οποία είναι χωρισμένη σε 3 μέρη (αναμονή GPS, χάρτης, φίλτρα) με την χρήση horizontal arrangements

[![](https://hackers.ioarvanit.gr/wp-content/uploads/2025/01/image-1.png)](https://hackers.ioarvanit.gr/wp-content/uploads/2025/01/image-1.png)

Ο χάρτης της εφαρμογής στον οποίο κάθε πάρκο είναι τοποθετημένο ως marker

[![](https://hackers.ioarvanit.gr/wp-content/uploads/2025/01/image-2.png)](https://hackers.ioarvanit.gr/wp-content/uploads/2025/01/image-2.png)

Τα φίλτρα είναι chekboxes τα οποία ο χρήστης μπορεί να τα ενεργοποιεί και να τα απενεργοποιεί.

![](https://hackers.ioarvanit.gr/wp-content/uploads/2025/01/image-3.png)

![](https://hackers.ioarvanit.gr/wp-content/uploads/2025/01/image-4.png)

[![](https://hackers.ioarvanit.gr/wp-content/uploads/2025/01/image-5.png)](https://hackers.ioarvanit.gr/wp-content/uploads/2025/01/image-5.png)

Αρχικά δημιουργούμε 3 λίστες. Μία άδεια με τα ενεργοποιημένα φίλτρα, μία η οποία περιλαμβάνει όλα τα checkboxes και μία που περιλαμβάνει όλα τα markers

[![](https://hackers.ioarvanit.gr/wp-content/uploads/2025/01/image-6.png)](https://hackers.ioarvanit.gr/wp-content/uploads/2025/01/image-6.png)

Όταν ξεκινάει η εφαρμογή εμφανίζουμε την εικόνα εισαγωγής και κρύβουμε τα άλλα μέρη της οθόνης ενώ ενεργοποιούμε και το ρολόι το οποίο θα ελέγχει αν πιάσαμε σήμα GPS

[![](https://hackers.ioarvanit.gr/wp-content/uploads/2025/01/image-8.png)](https://hackers.ioarvanit.gr/wp-content/uploads/2025/01/image-8.png)

Σε κάθε χτύπο του ρολογιού ελέγχουμε αν ο αισθητήρας GPS είναι ενεργοποιημένες και έχει πάρει σήμα και τότε ενεργοποιούμε τα άλλα μέρη της οθόνης και κρύβουμε την εικόνα εισαγωγής απενεργοποιώντας παράλληλα και το ρολόι

[![](https://hackers.ioarvanit.gr/wp-content/uploads/2025/01/image-7.png)](https://hackers.ioarvanit.gr/wp-content/uploads/2025/01/image-7.png)

Όταν πατάμε το πλήκτρο “Φίλτρα” εμφανίζουμε το μέρος της οθόνης με τα φίλτρα και κρύβουμε το μέρος με τον χάρτη

[![](https://hackers.ioarvanit.gr/wp-content/uploads/2025/01/image-9.png)](https://hackers.ioarvanit.gr/wp-content/uploads/2025/01/image-9.png)

Αντίθετα όταν πατάμε το πλήκτρο που μας επιστρέφει στον χάρτη εμφανίζουμε το μέρος της οθόνης που βρίσκεται αυτός και κρύβουμε τα φίλτρα

[![](https://hackers.ioarvanit.gr/wp-content/uploads/2025/01/image-10.png)](https://hackers.ioarvanit.gr/wp-content/uploads/2025/01/image-10.png)

Κάθε φορά που πατάμε κάποιον marker εκτός από το να εμφανίσουμε τις πληροφορίες (enable infobox) ζητάμε από το component navigation να υπολογίσει την διαδρομή που πρέπει να κάνουμε μέχρι τον συγκεκριμένο marker

[![](https://hackers.ioarvanit.gr/wp-content/uploads/2025/01/image-11.png)](https://hackers.ioarvanit.gr/wp-content/uploads/2025/01/image-11.png)

Όταν λάβουμε τις οδηγίες τις εμφανίζουμε σε μια γραμμή

[![](https://hackers.ioarvanit.gr/wp-content/uploads/2025/01/image-12.png)](https://hackers.ioarvanit.gr/wp-content/uploads/2025/01/image-12.png)

Όταν πατηθεί το πλήκτρο “Καθαρισμός” στα φίλτρα τότε απενεργοποιούμε όλα τα checkboxes φίλτρων

[![](https://hackers.ioarvanit.gr/wp-content/uploads/2025/01/image-14-1024x466.png)](https://hackers.ioarvanit.gr/wp-content/uploads/2025/01/image-14.png)

Όταν πατάμε σε κάποιο από τα checkboxes φίλτρων ελέγχουμε αν είναι πλέον ενεργοποιημένο οπότε και προσθέτουμε στη λίστα φίλτρων την λέξη κλειδί του φίλτρου (πχ τσουλήθρες) ενώ σε αντίθετη περίπτωση αφαιρούμε από την λίστα φίλτρων τη συγκεκριμενη τιμή

[![](https://hackers.ioarvanit.gr/wp-content/uploads/2025/01/image-13.png)](https://hackers.ioarvanit.gr/wp-content/uploads/2025/01/image-13.png)

Όταν πατάμε το πλήκτρο εφαρμογή των φίλτρων ελέγχουμε την λίστα των φίλτρων. Αν είναι άδεια τότε εμφανίζουμε όλους τους marker. Αν δεν είναι άδεια ελέγχουμε μία μία όλες τις λέξεις που είναι στη λίστα φίλτρων με κάθε marker και αν η περιγραφή του marker την περιλαμβάνει τότε τον εμφανίζουμε αλλιώς τον κρύβουμε.

Μπορείτε να κατεβάσετε τον πηγαίο κώδικα της εφαρμογής μας  **[από αυτόν τον σύνδεσμο](https://drive.google.com/file/d/1GqmPR5PtAhm-cf5nOQ2cKTi_Ch9l6Ios/view?usp=sharing)**.

#### **Οπτική Ταυτότητα και Παρουσίαση**

Παράλληλα με την προγραμματιστική εργασία, οι μαθητές δημιούργησαν:

-   **Αφίσες, λογότυπα και παρουσιάσεις**  για την προβολή της εφαρμογής
-   Αξιοποίησαν εργαλεία όπως  **Canva**  για τον σχεδιασμό και το  **ChatGPT**  για τη συγγραφή περιεχομένου και την προετοιμασία κειμένων παρουσίασης.

[![](https://hackers.ioarvanit.gr/wp-content/uploads/2025/01/%CE%A0%CF%81%CE%BF%CF%83%CE%B8%CE%AD%CF%83%CF%84%CE%B5-%CE%B4%CE%B5%CF%85%CF%84%CE%B5%CF%81%CE%B5%CF%8D%CE%BF%CF%85%CF%83%CE%B1-%CE%B5%CF%80%CE%B9%CE%BA%CE%B5%CF%86%CE%B1%CE%BB%CE%AF%CE%B4%CE%B1-724x1024.png)](https://hackers.ioarvanit.gr/wp-content/uploads/2025/01/%CE%A0%CF%81%CE%BF%CF%83%CE%B8%CE%AD%CF%83%CF%84%CE%B5-%CE%B4%CE%B5%CF%85%CF%84%CE%B5%CF%81%CE%B5%CF%8D%CE%BF%CF%85%CF%83%CE%B1-%CE%B5%CF%80%CE%B9%CE%BA%CE%B5%CF%86%CE%B1%CE%BB%CE%AF%CE%B4%CE%B1.png)

[![](https://hackers.ioarvanit.gr/wp-content/uploads/2025/01/Florina-Parks-1-724x1024.png)](https://hackers.ioarvanit.gr/wp-content/uploads/2025/01/Florina-Parks-1.png)

[![](https://hackers.ioarvanit.gr/wp-content/uploads/2025/01/Florina-PARKS-724x1024.png)](https://hackers.ioarvanit.gr/wp-content/uploads/2025/01/Florina-PARKS.png)

Μερικές από τις αφίσες που δημιούργησαν τα παιδιά

[Το κείμενο της παραγράφου σας](https://www.canva.com/design/DAGpkDDJOsQ/C5AO399nX4ftWMAKNDfgSQ/view?utm_content=DAGpkDDJOsQ&utm_campaign=designshare&utm_medium=embeds&utm_source=link) από Πειραματικό Δημοτικό3

Η εφαρμογή παρουσιάστηκε στο 14ο Μαθητικό Φεστιβάλ Ψηφιακής Δημιουργίας που έγινε στην Φλώρινα ενώ σχεδιάζουμε την παρουσίαση της στους υπεύθυνους του Δήμου Φλώρινας μέσα στο καλοκαίρι.

[![](https://hackers.ioarvanit.gr/wp-content/uploads/2025/01/IMG_20250509_095744-Copy-769x1024.jpg)](https://hackers.ioarvanit.gr/wp-content/uploads/2025/01/IMG_20250509_095744-Copy.jpg)

[![](https://hackers.ioarvanit.gr/wp-content/uploads/2025/01/IMG_20250509_095838-Copy-1024x769.jpg)](https://hackers.ioarvanit.gr/wp-content/uploads/2025/01/IMG_20250509_095838-Copy.jpg)

## Επόμενα βήματα

Την επόμενη σχολική χρονιά θέλουμε να συνεχίσουμε το συγκεκριμένο έργο και μια νέα ομάδα μαθητών και μαθητριών να αναλάβει να το εμπλουτίσει στα εξής βασικά στοιχεία:

-   Προσθήκη φωτογραφιών και βίντεο από κάθε πάρκο
-   Δυνατότητα φωνητικής καθοδήγησης για να προσεγγίσουμε κάποιο πάρκο
-   Δυνατότητα βαθμολογίας του κάθε πάρκου από τους χρήστες της εφαρμογής
